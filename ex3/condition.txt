Галерия има нужда от създаване на база данни. За целта трябва да бъдат спазени следните изисквания:
Продуктите, с които галерията разполага са: картини, рамки, сувенири. Услугите, които галерията предлага са:
 монтаж на рамка за гоблен или за картина, рисуване на портрет с или без рамка.
 Галерията работи с много клиенти и с много художници. Сама изработва и монтира рамките.
 Ще трябва да пазите информация за клиентите на галерията- име, адрес и телефон, за художниците – същото. 
Също така ще трябва да пазите информация за наличните продукти на галерията – тип(1-картини, 2- рамки, 3- сувенири),
 уникален номер, цена, размери, година на производство, автор (ако е известен). 
Относно услугите, които тя предлага, ще трябва да записвате номер на поръчка, тип услуга
(монтаж  на рамка– 1, рисуване – 2, 3 – продажба на артикул), от кой клиент е направена, дата на поръчката, крайна дата, готова или не, получена или не,
 коментар по поръчката, име на служител, който я е приел, художник, който ще я рисува, ако е портрет, номер на рамка, размери и цена в брой.

Задача 1:

На дадената ЕR диаграма няма нанесени кардиналности на връзките. Определете ги и ги нанесете. Определете внимателно кои са първични ключове за вашите таблици, кои са уникални ключове и подберете нужните ограничения. Напишете CREATE TABLE код.

Задача 2:

Изведете всички услуги, които е ползвал клиент на име “Ivan Ivanov”, но само такива, които са рисуване и са приключени(готови и предадени), както и имената на художниците, които са рисували портретите.

Задача 3:

Изведете имената на всички клиенти, общата сума на сметките, които са направили те в галерията, но само ако сумата им е по-голяма от средната сума от всички поръчки в галерията. Изведете само първите 6 записа, подредени по азбучен ред на имената им и само за приключени сметки(готови и предадени).